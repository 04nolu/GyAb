<h1>Ludvig Noriander</h1>
<p>Mitt namn är Ludvig Noriander, jag är 18 år gammal och går El & Energiprogrammet med inriktning Dator & Kommunikationsteknik på Rönnegymnasiet. Efter gymnasiet så ska jag söka till yrkeshögskolan.

    När jag var 14 år så förändrades mitt liv när jag upptäckte en pianist på YouTube vid namnet Tom Brier.
     
    Allt började med att jag skulle testa att spela ett spel i Roblox som min syster spelade hela tiden, som hette Meep City.
    Jag kom in i spelet och blev välkomnad av en liten by med allt från affärer till broar över vatten. Jag blev nyfiken och började gå runt i spelet och kolla i de olika byggnaderna. Bland alla affärer fanns en pizzeria. I pizzerian fanns det ett par bord, ett kök, och ett piano. 
    
    Nyfiket, gick jag fram till pianot. Då dök det upp en knapp som frågade om jag ville spela på pianot, så jag tryckte självklart JA. När jag sedan hörde låten som spelades så tänkte jag, “detta måste vara den svåraste låten på piano, om man kan spela detta finns inga gränser för vad man kan spela”. 
    
    Jag ville veta mer om den här låten, så jag tog upp mobilen och öppnade Shazam (musikigenkänningsapp) och väntade på resultat. Efter en stund så visade den “Maple Leaf Rag - Scott Joplin”, och med detta så öppnade jag upp YouTube för att se mer om denna fantastiska låt från 1900-talet som jag slumpmässigt vis lyckats hitta genom ett spel jag aldrig hade fått för mig att någonsin spela annars. 
    
    Där, bland andra videor, stötte jag på en pianist som spelade denna låt i flera olika tonarter och taktarter, omedveten om att jag nyss hade upptäckt legenden, Tom Brier:
    
    https://youtu.be/9DyHFonnu2E
    
    Videorna inspirerade mig till att själv börja lära mig att spela piano:
    
    https://youtu.be/nX_wiVhe1yY
    
    Maple Leaf Rag blev också den första låt jag någonsin lärde mig på piano:
    
    https://youtu.be/KrU8vmUFaic
    
    Det var något med hur Tom spelade som jag blev “hookad” på direkt.
    
    En annan sak som gjorde att Tom stod ut från allt annat var att han kunde avista-läsa låtar och improvisera på dem, och göra det på ett sätt jag bara kan drömma om.
    
    Det fick mig att börja lära mig att läsa noter, och eftersom att jag gjort det, så har det gett mig en uppfattning av musik som jag aldrig hade haft annars.
    
    Efter ett tag när jag började lära mig låtar helt och hållet från noter så började jag att ta mig an Tom’s egna kompositioner.
    
    https://youtu.be/3tzIMtkk7dI
    
    https://youtu.be/1XWTi7PfgS4
    
    
    I ettan i gymnasiet gick jag El & Energiprogrammet på NTI i Helsingborg. Där hade vi många ämnen samtidigt i ettan, eftersom att det var planerat att vi skulle ut på APL i tvåan och trean.
    Jag kommer ihåg att ett av de första sakerna jag tänkte när jag hade börjat där var att själva skolan kändes som ett fängelse. Skolan var trång, lokalerna hade inga fönster och skolmaten var frånstötande.
    
    Det ledde till att under resten av läsåret var hittills en av de tuffaste tiderna i mitt liv. Jag hade svårt att gå upp ur sängen och ta mig till skolan, vilket gjorde att jag hade lite högre frånvaro.
    
    Detta pågick under hela året, till att min mamma föreslog Rönnegymnasiet istället.
    
    Denna skola visade sig sedan ha allt jag kunde önska mig, stora salar med fönster, stor matsal med god mat, flera olika akustiska pianon och bra lärare (lärarna på NTI var också bra).
    
    När jag sedan kom till Rönne fick jag reda på att man skulle välja individuella val. Efter mycket tänkande, så ville jag för någon anledning gå på entreprenörskap istället för musik. När jag berättade det för mina föräldrar så var de helt förvirrade, eftersom att jag var så intresserad av musik. De lyckades till slut övertyga mig att välja InSå, Musikteori och Ensemble (det visade sig vara det bästa valet).
    
    Jag hade så roligt på alla musiklektioner, vi fick uppträda, vi fick lära oss om hur saker görs på noter och ha lektioner med en fantastisk pianolärare.
    Med hjälp av dessa musiklektioner har jag utvecklats otroligt mycket som musiker.
    
    Nu med musikteori, ensemble och piano-lektionerna på gymnasiet har det bara förstärkt mitt intresse och min kunskap inom musik.
    
    Dessutom så har de intressanta lektionerna givit mig ett stort intresse för datorer. Detta har också gett mig ett driv att lära mig mer om hur allt fungerar.
    
    Bortsett från att jag också fått äran att få gratis åtkomst till piano, lärorika musiklektioner och att jag fått spela i band, så är jag så glad att jag började på Rönnegymnasiet.
    
    Så för att sammanfatta, jag är så glad att jag började på Rönnegymnasiet, där jag kunde gå den utbildningen jag ville gå, och samtidigt gå på musikprofilen där jag har utvecklats otroligt mycket som musiker.
    
    Jag är också så glad att det var här jag hittade ett stort och brett intresse för datorer, allt från hur det fungerar till hur man programmerar dem. De fängslande lektionerna har gett mig en stark vilja att lära mig mer om allt.
    
    
    Tack Rönnegymnasiet och alla lärare, för dessa två underbara år!
    <br>
</p>